  عذارت خط به بخت ما درآورد  
  سیه بختی است ما را ما درآورد  
  عذرات بود بر حسن تو شاهد  
  جمالت رفت و خطی دیگر آورد  
  چو زلفت پای در دامن کشیدست  
  چرا خط سیاهت سر بر آورد  
  خیال لعل نوشینت، به شب دوش  
  مرا صد پی شبیخون بر سر آورد  
  مرا از گلبن حسن تو ناگاه  
  گلی بشکفت و خاری نو برآورد  
  گلت بر نسترن رسمی زد از مشک  
  گل رویت عجب رسمی برآورد!  
  چه صنعت کرد خط عنبرینت؟  
  که خورشیدش سر اندر چنبر آورد  
  خنک باد صبا کامد ز زلفت  
  نسیمی صد ره از جان خوشتر آورد  
  دماغ جان سلمان را سحرگاه  
  به راه آورد و مشک و عنبر آورد  
  ای ز حیای گوهر پاک تو   
  غرق عرق زاده بحر عدن   
  دولت طفل تو که خواهد دمد   
  تا ابدش بوی لبان از دهن   
  روز نخستین که ز مادر بزاد   
  دایه طفل و کرم ذوالمنن   
  ساختنش از اطلس گردون قماط   
  داد ز پستان سعدات لبن   
  روح امینش ز سر سدره گفت   
  انبته الله نباتا حسن   
  باد قرین تن و جانش مقیم   
  ورد سحرگاه اویس قرن   
  دور تو با دور فلک متصل   
  عهد تو با عهد ابد مقترن   
