  باد هوای کویت، گرد از جهان برآرد   
  آب جمال رویت، ز آتش، فغان برآرد   
  آبی بر آتشم زن، زان پیشتر، که ناگه   
  خاک مرا هوایت، باد از میان، برآرد   
  بر هر زمین که افتد، از قامت تو سایه   
  تا دامن قیامت، آن خاک جان برآرد   
  مثلث فلک نبیند، با صد هزار دیده   
  چند آنچه دیده‌ها را، گرد جهان برآرد   
  سلمان سری و جانی، یک دم اشارتی کن   
  تا آن سبک ببازد، تا این روان برآرد  
  آصف کفایتا لطف و رافتت   
  با آنکه طبع بنده لطیف است چون کنم   
  از درد چشم نیست مجال ترددم   
  لیکن حضور خواجه شریف است چون کنم   
  بربسته‌ام دو دیده به عزم درت ولی   
  سرما قوی و دیده ضعیف است چون کنم   
