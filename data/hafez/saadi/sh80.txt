  این خط شریف از آن بنان است  
  وین نقل حدیث از آن دهان است  
  این بوی عبیر آشنایی  
  از ساحت یار مهربان است  
  مهر از سر نامه برگرفتم  
  گفتی که سر گلابدان است  
  قاصد مگر آهوی ختن بود  
  کش نافهٔ مشک در میان است  
  این خود چه عبارت لطیف است  
  وین خود چه کفایت بیان است  
  معلوم شد این حدیث شیرین  
  کز منطق آن شکرفشان است  
  این خط به زمین نشاید انداخت  
  کز جانب ماه آسمان است  
  روزی برود روان سعدی  
  کاین عیش نه عیش جاودان است  
  خرم تن او که چون روانش  
  از تن برود سخن روان است  
  ای دست جفای تو چو زلف تو دراز  
 
 وی بی‌سببی گرفته پای از من باز  
 
 ای دست از آستین برون کرده به عهد  
 
 وامروز کشیده پای در دامن باز  
  وفا با هیچکس کردست گیتی  
  که با ما بر قرار خود بماند؟  
  چو می‌دانی که جاویدان نمانی  
  روا داری که نام بد بماند؟  
  می‌میرم و همچنان نظر بر چپ و راست  
  تا آنکه نظر در او توان کرد کجاست؟  
  از روی نکو صبر نمی‌شاید کرد  
  لیکن نه به اختیار می‌باید کرد  
  می‌شنیدم به حسن چون قمری  
  چون بدیدم از آن تو خوبتری  
  و رب غلام صائم بطنه خلا  
  و میزانه من سؤ فعلته امتلا  
  علیک سلام الله ما لاح کوکب  
  و ما طلعت زهر النجوم و تغرب  
  و کل بلیغ بالغ السعی فی دمی  
  اذا کان فی حی الحبیب حبیب  
  دع الجواری فی الدماء ماخرة  
  ان الرواکد تحتاج المقاذیفا  
  سلام علیکم اهل بیت کرامة  
  و مقصد محتاج و مأمن خائف  
  و لو ان حبا بالملام یزول  
  لسمعت افکا یفتریه عذول  
  تبعته العیون حیث تمشی  
  و علی مثله من العین یخشی  
  تلتقی ارضا بأرض و بدیلا عن بدیل  
  انما یثقلنی من فضلکم قید الجمیل  
  کتبت لیبقی الذکر امم بعدی  
  فیاذا الجلال اغفر لکاتبه السعدی  
  طلب کردم ز دانایی یکی پند   
  مرا فرمود با نادان مپیوند  
