  بیار باده، که ما را به هیچ حال امشب  
  برون نمی‌رود آن صورت از خیال امشب  
  به حکم آنکه ندارم حضور بی‌رخ دوست  
  مرا نماز حرامست و می حلال امشب  
  ز باده خوردن اگر منع می‌کنندم خلق  
  بدین سخن نتوان رفت در جوال امشب  
  ز عشرت و طرب و باده هیچ باقی نیست  
  ولی چه سود؟ که دوریم از آن جمال امشب  
  گرم نه وعدهٔ دیدار باز دادی دل  
  بلای هجر نمی‌کردم احتمال امشب  
  هلال، اگر نه چو ابروی یار من بودی  
  نکردمی نظر مهر در هلال امشب  
  شینیده‌ای که: بنالند عاشقان بی‌دوست؟  
  تو نیز عاشقی، ای اوحدی، بنال امشب  
  نشاید در تو پیوستن به یاری  
  نباید کرد با تو دوستداری  
  من شنیدم که صاحب دیذی  
  داشت ناپاکزاده تلمیذی  
  سالها دیده در سرای سپنج  
  پر هنر بر سرش مصیبت و رنج  
  تا خرد جمع کرد و دانا شد  
  هم سخن گوی و هم توانا شد  
  گر چه بسیار مال و جاه بیافت  
  قرب سلطان و عز شاه بیافت  
  چون وفا در سرشت و زاد نداشت  
  حق استاد خود بیاد نداشت  
  راستان رنج خود تلف کردند  
  زانکه در کار ناخلف کردند  
  پاک تن در وفا تمام آید  
  بدگهر نا پسند و خام آید  
  هر که در سیرت وفا شد گرد  
  ز وفا راه در فتوت برد  
  دستارچه حسنی و جمالی دارد  
  وز نقش و نگار خط و خالی دارد  
  با آن همه زر، اگر خیال تو پزد  
  انصاف، که بیهوده خیالی دارد  
